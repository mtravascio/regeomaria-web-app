Il Cardinal Joseph Mercier (1851-1926) esortava i fedeli alla devozione allo Spirito Santo con queste parole:  

_Voglio rivelarvi il segreto della santità e della gioia.  
Se tutti i giorni, per cinque minuti, sapete imporre il silenzio alla vostra immaginazione e chiudete gli occhi a tutte le cose esterne e gli orecchi a tutti i rumori della terra per entrare dentro voi stessi, e lì, nel santuario della vostra anima battezzata, che è il tempio dello Spirito Santo, parlate a questo Divino Ospite e gli dite:_

## O Spirito Santo,
## Anima della mia anima, Ti adoro.
## Illuminami, guidami, fortificami, consolami.
## Dimmi ciò che devo fare,
## dammi i tuoi ordini.
## Ti prometto di sottomettermi
## a tutto ciò che desideri da me,
## e di accettare tutto ciò che permetterai che mi capiti.
## Fammi solo conoscere la tua Volontà.
## AMEN.

_Se fate questo, ripeto, la vostra vita scorrerà via felice, serena e consolata, pur se nelle tribolazioni, perché la grazia sarà proporzionata alla prova e vi darà la forza per sopportarla e arriverete al cielo carichi di meriti. Questa sottomissione allo Spirito Santo è il segreto della santità._  

