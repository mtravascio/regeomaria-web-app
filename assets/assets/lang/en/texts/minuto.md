
Cercheremo di vivere nella pratica la **Consacrazione**, e lasceremo davvero operare Maria in noi, se praticheremo quello che si chiama **«il minuto di Maria»**  


Consiste in questo:  

_prima delle nostre azioni principali, come la meditazione, la Santa Messa, la Comunione, gli esercizi di pietà, il lavoro, il divertimento, ecc., ci raccoglieremo profondamente durante alcuni istanti per compiere pacificamente ed intensamente i quattro atti seguenti:_  


**1º** Umiliarci profondamente davanti a Dio e alla Vergine Santissima a causa delle nostre mancanze, della nostra indegnità e della nostra incapacità a compiere qualunque bene.  

**2º** Rinunciare, prima di iniziare questa azione, a tutto ciò che venisse puramente da noi, e quindi ai nostri obiettivi e alla nostra volontà.  

**3º** Donarci totalmente alla Madonna come sua cosa e sua proprietà, e come strumento docile, di cui Ella possa servirsi a proprio piacimento, secondo la sua volontà.  

**4º** Chiedergle umilmente di degnarsi di agire in noi, affinché le nostre azioni non tendano altro che alla gloria di solo Dio.  

_Questa è incontestabilmente una formula completa di profonda vita spirituale e mariana, che può condurci molto rapidamente alla dipendenza interiore e abituale verso Gesù e verso Maria._